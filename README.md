# Poseidon

Poseidon Minigame Mobil

Segítsd híveid és pusztítsd a hitetleneket!

Kategória: RTS, istenszimulátor

A projectről:

"Ragadd meg Poszeidón háromágú szigonyát, korbácsold fel a tengerek hullámait, és juttasd el híveid hajóit az áhított kikötőig a szélnél is sebesebben! Azt pedig, ki rest hozzád fohászkodni hajóútja előtt, pusztító viharokkal tanítsd móresre, eszébe se jusson elterjeszteni, hogy nem kell félni a tengeristen nevét!"

Egy ujjas mobiljáték a Minigame mobil versenyre. Az ujj/egér húzása hullámokat ver a tengeren, az így gerjesztett kedvező áramlatok pedig hamarabb célba juttatják az arra érdemes hajósokat. Egy pont nyomva tartása a vízen pedig vihart kelt, elpusztítva az imát elmulasztó tengerészek hajóit.

A segítség és a büntetés növeli a hívek számát, míg ezek elmulasztása, vagy eltévesztése csökkenti azt. Az az isten pedig, kinek létezésében már senki sem hisz, valóban megszűnik létezni.

El tudod terjeszteni a hitet az ókori görög szigetvilág minden városában, vagy hagyod, hogy örök feledésbe merüljön Poszeidón neve?

Fejlesztés kezdete:	2013.01.19.

Beküldve: 2013.01.20 09:17

Tervezett befejezés: 2013.03.11.

https://kosinaz.github.io/poseidon/




